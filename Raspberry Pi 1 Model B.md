# Raspberry Pi 1 Model B
- Jaar: 2012
- Besturingssysteem: Risc OS 5 uitgave 14

- Processor: ARM1176JZF-6
- Aantal kernen: 1
- Kloksnelheid processor: standaard 700 MHz, op te voeren door een instelling in een tekstbestand aan te passen
- Aantal bits: 32
- Familie processor: ARM11
- Architectuur processor: ARMv6Z

- Grafische unit: Broadcom VideoCore IV
- Kloksnelheid grafische unit: 250 MHz
- Met speciale chip om H.264-videos (populair videoformaat van Nvidia) op Full HD-kwaliteit met 30 beelden per seconde te decoderen (omzetten van bestand naar beeld)

- Hoeveelheid RAM/videogeheugen: 512 MB
- (Er is 512 MB beschikbaar. Dit wordt gedeeld door de processor en de grafische unit in een door de gebruiker vastgestelde verhouding)
- Opslagmogelijkheid: SD-kaart

In 2006 werd de Raspberry Pi Foundation opgericht door een paar mensen uit het Verenigd Koninkrijk. Ze waren geschrokken van de slechte computerlessen op basisscholen, daarom maakten ze een computer die zo goedkoop was (maar toch nog een beetje snel), dat scholen voor elk kind er eentje kon kopen, zodat hij of zij kon leren programmeren. Het zou dan ook door de prijs niet erg zijn als er eentje kapot ging. Op het aanbevolen besturingssysteem (een Linuxdistributie) zat een heleboel programma’s om mee te leren programmeren, voornamelijk in de taal Python, (vandaar het woord “Pi” in de naam). Er zijn ook veel andere besturingssystemen beschikbaar, waarvan de meesten zijn Linuxdistributies zijn. 

De Raspberry Pi maakt gebruik van een zogeheten ARM-processor, in plaats van de meeste computers die mensen thuis gebruiken, die een x86-processor gebruiken. Besturingssystemen die op gewone computers werken, werken dus niet op de Raspberry Pi en andersom. Gelukkig zijn veel Linuxdistributies beschikbaar voor zowel x86 als ARM processors, onder andere omdat de RPi (zoals de naam door liefhebbers wordt afgekort) de ARM-architectuur gebruikt. Hoewel er technisch gezien Windows-versies zijn voor ARM, zijn deze niet op een SD kaart te krijgen als gewone consument. Bovendien heeft de RPi hier niet genoeg rekenkracht voor. De meeste gebruikers zullen dus moeten leren om te gaan met andere besturingssytemen. 

Maar doordat je het besturingssysteem kant en klaar op de SD-kaart kan stoppen, is experimenteren makkelijk. Op deze RPi staat Risc OS, een besturingssysteem speciaal gemaakt voor de ARM-architectuur. Het kan niet draaien op normale computers, daarom is het vrij onbekend.

Je kreeg er verder niks bij: het besturingssysteem moest je zelf downloaden en de SD-kaart voor het besturingssysteem, de HDMI-beeldschermkabel, de voeding (een micro-USB kabel, waarmee ook de meeste smartphones worden opgeladen) en zelfs de behuizing (de buitenkant) moest je er zelf los bij kopen. Dit om de prijs zo laag mogelijk te houden.

Het duurde tot 2012 voordat de Raspberry Pi eindelijk af was. In de zes jaar daarvoor waren er al veel computerliefhebbers die er erg graag eentje wilde hebben voor allerlei projectjes. Toen je de Raspberry Pi op 19 februari eindelijk kon kopen, wilden zoveel mensen de RPi hebben, dat de websites van de verkopers het nauwelijks aan konden. De RPi Foundation werkte hard om zoveel mogelijk RPi’s te maken. Toch heeft het voor sommige mensen nog 6 maanden geduurd voordat ze hun bestelling ontvingen.

Verschillende bedrijven hebben geprobeerd om goedkopere en betere computertjes te maken dan de RPi. Toch maakte de RPi Foundation elke keer weer een nieuw model dat nóg goedkoper en sneller werd. Momenteel is de Raspberry Pi Zero de goedkoopste: deze computer kost maar 4 pond of 5 dollar. Dat is ongeveer 5 euro! De RPi Zero heeft dan wel weer zeldzame aansluitingen zoals mini-HDMI waar je dan weer extra kabeltjes voor moet kopen, dus de kosten zijn hoger dan ze lijken.

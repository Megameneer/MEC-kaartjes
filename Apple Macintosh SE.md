
# Apple Macintosh SE
- Jaar: 1987
- Besturingssysteem: Mac OS 3.3 tot 3.4, 4.0 tot 6.0.2, 6.0.3 tot 6.0.8 of 7.0 tot 7.5.5

- Processor: Motorola 68000
- Aantal kernen: 1
- Kloksnelheid processor: 7,8 MHz
- Aantal bits: 32

- Beeldscherm: 9 inch beeldbuis
- Resolutie: 512x384 pixels

- Hoeveelheid RAM-geheugen: 1 of 4 MB
- Grootte harde schijf: 20MB, uit te breiden to 40MB
- Harde schijf interface: SCSI[1]
- Floppy lezer: 800KB
- Externe media: Floppy lezer, uit te breiden met externe floppylezer

- Netwerkmogelijkheden: In staat tot AppleTalk


De originele Apple Macintosh was de eerste computer met een graphische gebruikersinterface[2]. Dat betekent dat het de eerste computer was met een muis, en een bureaublad, waarop programma's in vensters werken. Alle computers vóór de Macintosh maakte slechts gebruik van een toetsenbord, en konden alleen text en simpele afbeeldingen weergeven.

De Macintosh werd aangeprijsd als de eerste computer die de gewone man kon gebruiken. In tegenstelling to de daarvoor beschikbare opdrachtregel-gebaseerde computers, hoefde je voor de Macintosh geen commando's uit je hoofd te leren. De graphische interface sprak eigenlijk voor zich. Bovendien werd de Macintosh geleverd met MacWrite en MacPaint, een textverwerker en en
en tekenprogramma. Voornamelijk MacPaint was revolutionair, omdat er daarvoor nog geen tekenprogramma's waren. Verder werd de eerste versie van Microsoft Word gemaakt voor de Macintosh. Dit alles heeft ervoor gezorgd dat men computers ging maken zoals we ze nu kennen.

Hoewel internet nog niet bestond, had de Macintosh ondersteuning voor een soortgelijk iets genaamd AppleTalk. Dit kon een aantal dingen die een lokaal netwerk van nu ook kan, zoals printers verbinden of bestanden delen. Het hele systeem werkte zodra alle kabels waren verbonden, en er was geen ingewikkelde configuraite nodig. Dit was in die tijd nog niet eerder vertoond.

Het ontwerp van de Macintosh is gedaan zoals Steve Jobs het wilde; dit is te merken aan het simpele gebruik, maar ook aan de beperkte uitbreidingsmogelijkheden. Waar de Apple II nog acht slots voor uitbreiding bevatte, bevatte de Macintosh er geen één.

Er waren echter ook problemen met de Macintosh. Het scherm lijkt niet helemaal vloeiend; dit komt omdat het scherm 50 keer per seconden ververst, omdat dit de frequentie is vam het Europees lichtnet, maar de computer zelf is gebouwd voor het Amerikaans lichtnet en ververst dus 60 keer per seconden. Ook bevat de Macintosh geen ventilator, waardoor bij langdurig gebruik sommige onderdelen kunnen wegsmelten.

Dit model is de Macintosh SE. Deze is op een aantal manieren beter dan de originele Macintosh. Zo had de SE 1MB werkgeheugen, en de originele Macintosh slechts 128KB. Verder kon de originele Macintosh slechts één floppy tegelijk lezen, wat betekende dat je 400KB had voor zowel het besturingssyteem als alle programma's die je wilde gebruiken. De Macintosh SE kon niet alleen grotere floppy's lezen van 800KB, maar had twee floppylezers, of een floppylezer en een harde schijf (20MB vanuit de fabriek, uit te breiden tot 40MB). Hiermee kon je dus veel programma's opslaan zonder de mogelijkheid nieuwe programma's te draaien vanuit floppy's te verliezen. Verder had de SE een externe SCSI poort, voor externe floppylezers, cassetebandlezers, en andere uitbreidingen. Ook kon je expansie kaarten in de SE stoppen. Vanwege de veiligheid raadde Apple mensen wel aan dit te laten doen door een installateur, want je kan schokken krijgen van de beeldbuis. Ook maakte Apple de beguizing dicht met speciale schroeven, om te voorkomen dat mensen hem zelf open maakte.

De Macintosh SE is de vierde Macintosh. De anderen zijn:

1. De originele Macintosh, ofwel Macintosh 128K. Had een 400KB floppy lezer en 128KB werkgeheugen.

2. Macintosh 512K. Had 512KB werkgeheugen, en werd ook geleverd met 800KB floppy lezer (als Macintosh 512Ke).

3. Macintosh plus. Had 1MB werkgeheugen en ondersteuning voor Externe SCSI[*][1].

4. Macintosh SE, deze Macintosh hier. 

5. Macintosh Classic, de eerste Macintosh die verkocht werd voor minder dan $1000. Bevatte weinig verbeteringen over de Macintosh Plus.

6. Macintosh SE/30, een Macintosh SE met meer uitbreidingsmogelijkheden, een snellere processor, en een grotere harde schijf.

7. Macintosh Classic II, die bijna identiek is aan de SE/30

8. Macintosh Color Classic, de eerste Macintosh met een kleurenscherm. Dit scherm had dezelfde resolutie als de andere Macintoshes, maar kon 265 verschillende kleuren tonen. Het scherm was groter dan de andere Macintoshes en daarom had dit model een andere behuizing.

[1] De SCSI in de Macintoshes voldoet niet volledig aan de SCSI standaard, omdat de SCSI standaard in die tijd nog niet helemaal af was.

[2] Xerox had al een graphische interface ontwikkeld voordat Apple dat deed; Apple heeft zelf het idee gekregen van een presentatie van Xerox. De interface van Xerox sas echter traag en onpraktisch, en is nooit beschikbaar geweest voor consumenten. Microsoft heeft later zijn eigen versie van de graphische gebruikersinterface gemaakt, genaamd Windows.

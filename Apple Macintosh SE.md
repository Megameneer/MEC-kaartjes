
# Apple Macintosh SE
- Jaar: 1987
- Besturingssysteem: Mac OS 3.3 tot 3.4, 4.0 tot 6.0.2, 6.0.3 tot 6.0.8 of 7.0 tot 7.5.5

- Processor: Motorola 68000
- Aantal kernen: 1
- Kloksnelheid processor: 7,8 MHz
- Aantal bits: 32

- Beeldscherm: 9 inch beeldbuis
- Resolutie: 512x384 pixels

- Hoeveelheid RAM-geheugen: 1 of 4 MB
- Grootte harde schijf: 20MB, uit te breiden to 40MB
- Harde schijf interface: SCSI[1]
- Diskettelezer: 800KB
- Externe media: Diskettelezer voor 800 kB diskettes, uit te breiden met externe diskettelezer

- Netwerkmogelijkheden: In staat tot AppleTalk


De originele Apple Macintosh was de eerste computer met een graphische gebruikersinterface[2]. Dat betekent dat het de eerste computer was met een muis en een bureaublad, waarop programma's in vensters werken. Alle computers vóór de Macintosh gebruikten alleen maar een toetsenbord en konden alleen text en simpele afbeeldingen weergeven.

De Macintosh werd aangeprijsd als de eerste computer die de gewone man kon gebruiken. Vóór de Macintosh waren er computers die met commando's werken. De commando's hiervoor moest je uit je hoofd leren. Maar met de Macintosh hoefde dat niet meer. De grafische interface was zo gemaakt, dat je hem eigenlijk vanzelf al begreep. Bovendien kreeg je bij de Macintosh de programma's MacWrite en MacPaint, een textverwerker en een tekenprogramma. Voornamelijk MacPaint was revolutionair, omdat er daarvoor nog geen tekenprogramma's waren. Verder werd de eerste versie van Microsoft Word gemaakt voor de Macintosh. Dit alles heeft ervoor gezorgd dat men computers ging maken zoals we ze nu kennen.

Internet bestond toen nog niet, maar de Macintosh had ondersteuning voor een soortgelijk iets, genaamd AppleTalk. Dit kon een aantal dingen dat een lokaal netwerk van nu ook kan, zoals printers verbinden of bestanden delen. Het hele systeem werkte alle alle kabels waren verbonden, en er hoefden niet allerlei instellingen te worden goedgezet. Dit had men in die tijd nog nooit gezien.

Het ontwerp van de Macintosh is gedaan zoals Steve Jobs het wilde; dit is te merken aan het simpele gebruik, maar ook doordat je er niet zo veel mee kan uitbreiden. Waar de Apple II nog acht aansluitingen voor uitbreiding bevatte, bevatte de Macintosh er geen één.

Maar waren ook problemen met de Macintosh. Het scherm lijkt niet helemaal vloeiend; dit komt omdat het scherm 50 keer per seconden ververst, omdat dit de frequentie is vam het Europees lichtnet, maar de computer zelf is gebouwd voor het Amerikaans lichtnet en ververst dus 60 keer per seconden. Ook bevat de Macintosh geen ventilator, waardoor bij langdurig gebruik sommige onderdelen kunnen wegsmelten.

Dit model is de Macintosh SE. Deze is op een aantal manieren beter dan de originele Macintosh. Zo had de SE 1 MB werkgeheugen en de originele Macintosh slechts 128 kB. Verder kon de originele Macintosh slechts één diskette tegelijk lezen, wat betekende dat je 400 kB had voor zowel het besturingssyteem als alle programma's die je wilde gebruiken. De Macintosh SE kon niet alleen grotere floppy's lezen van 800 kB, maar had twee diskettelezers, of een diskettelezer en een harde schijf (20 MB vanuit de fabriek, uit te breiden tot 40 MB). Hiermee kon je dus veel programma's opslaan zonder de mogelijkheid nieuwe programma's te draaien vanuit diskettes te verliezen. Verder had de SE een externe SCSI-poort voor externe diskettelezers, cassetebandlezers en andere uitbreidingen. Ook kon je expansiekaarten in de SE stoppen. Vanwege de veiligheid raadde Apple mensen wel aan dit te laten doen door een installateur, want je kan schokken krijgen van de beeldbuis. Ook maakte Apple de behuizing dicht met speciale schroeven, om te voorkomen dat mensen hem zelf open maakten.

De Macintosh SE is de vierde Macintosh. De anderen zijn:

1. De originele Macintosh, ofwel Macintosh 128K. Had een 400 kB diskettelezer en 128 kB werkgeheugen.

2. Macintosh 512K. Had 512 kB werkgeheugen, en werd ook geleverd met 800 kB diskettelezer (als Macintosh 512Ke).

3. Macintosh Plus. Had 1 MB werkgeheugen en ondersteuning voor externe SCSI[*][1].

4. Macintosh SE, deze Macintosh hier. 

5. Macintosh Classic, de eerste Macintosh die verkocht werd voor minder dan $1000. Bevatte weinig verbeteringen over de Macintosh Plus.

6. Macintosh SE/30, een Macintosh SE met meer uitbreidingsmogelijkheden, een snellere processor en een grotere harde schijf.

7. Macintosh Classic II, die bijna identiek is aan de SE/30

8. Macintosh Color Classic, de eerste Macintosh met een kleurenscherm. Dit scherm had dezelfde resolutie als de andere Macintoshes, maar kon 265 verschillende kleuren tonen. Het scherm was groter dan de andere Macintoshes en daarom had dit model een andere behuizing.

[1] De SCSI in de Macintoshes voldoet niet volledig aan de SCSI-standaard, omdat de SCSI-standaard in die tijd nog niet helemaal af was.

[2] Xerox had al een grafische interface ontwikkeld voordat Apple dat deed; Apple heeft zelf het idee gekregen van een presentatie van Xerox. De interface van Xerox was echter traag en onpraktisch en is nooit beschikbaar geweest voor consumenten. Microsoft heeft later zijn eigen versie van de grafische gebruikersinterface gemaakt, genaamd Windows.
